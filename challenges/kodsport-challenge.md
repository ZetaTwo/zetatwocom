---
layout: page
title: Kodsport Game Hacking Challenge
permalink: /challenges/kodsport-challenge
---

![Starcraft: Brood War logo](/assets/images/software/broodwar-logo.jpg)

Jag utlyser en tävling till medlemmar i Kodsport. Målet är att lösa [min Starcraft-utmaning](/challenges/) och skriva en beskrivning av metoden och lösningen. De bästa lösningarna kommer att belönas med pris. Notera att hur snabbt du löser uppgiften inte påverkar dina chanser att vinna så länge ditt bidrag är inskickat innan tävlingens slut.

Tävlingen är individuell men det är tillåtet att samarbeta och även att ställa frågor i CTF-kanalen på [Kodsports Discord-server](http://discord.gg/W77q5ps) men försök hålla frågorna allmänna och inte avslöja för mycket. Det betyder alltså att  även om du samarbetar med någon annan ska du skriva en egen lösning och skicka in. Indikera även i din lösningsbeskrivning vad du fått hjälp med.

Skicka ditt bidrag i form av en pdf-fil till [calle.svensson@zeta-two.com](mailto:calle.svensson@zeta-two.com) som beskriver hur du löst uppgiften. Inkludera gärna kodsnuttar, bilder och diagram i din beskrivning för att göra det så tydligt som möjligt. Du kan även skicka med en zip-fil med skript eller andra filer som använts under lösandet.

## Priser

* De tio bästa bidragen belönas med ett exemplar av boken [Game Hacking](https://nostarch.com/gamehacking)
* Det bästa bidraget belönas dessutom med ett presentkort på [Webhallen](https://www.webhallen.com/) på 500 SEK

## Regler

* Bidrag skickas till [calle.svensson@zeta-two.com](mailto:calle.svensson@zeta-two.com)
* Bidrag ska ha ämnet "Kodsport Game Hacking Challenge"
* Bidrag ska vara i form av en pdf-fil med beskrivning och eventuellt en tillhörande zip-fil
* Bidrag ska vara skrivna på svenska eller engelska
* Bidrag ska vara inskickade senast 2022-03-25 15:00 CET
* Bidrag kan komma att publiceras på min hemsida.
* Endast medlemmar i Kodsport kan vinna priser
* Endast deltagare som går i grundskolan, gymnasiet eller på universitet kan vinna priser
* Personer som gått ut gymnasiet och är arrangörer av Säkerhets-SM kan inte vinna priser
* Det är tillåtet att hjälpa varandra med tips och samarbeta
* Varje deltagare måste skicka in en egen beskrivning av sin lösning
* Calle Svensson är enhällig domare
* Frågor skickas till Zeta Two#8385 på Discord eller per mail till [calle.svensson@zeta-two.com](mailto:calle.svensson@zeta-two.com)